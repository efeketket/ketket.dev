## 👋 Hakkımda

Merhaba, ben **Efe Ketenci**. İstanbul'da yaşıyorum, 20 yaşındayım.  
Eskişehir Osmangazi Üniversitesi'nde Matematik ve Bilgisayar Bilimleri 3. sınıf öğrencisiyim.

Yazılım geliştirme, matematiksel modelleme ve görsel-işitsel sistemler başta olmak üzere, farklı alanlara yönelik projeler üzerinde çalışıyorum.  
Şu sıralar projelerimi baştan sona **tek başıma** yürütüyorum — fikir üretiminden kodlamaya, tasarımdan yayına kadar her aşamasında yer almayı seviyorum. Bu sürecin beni çok yönlü geliştirdiğine inanıyorum.

---

## 🧠 Ne Motive Eder?

Hayatımda karşılaştığım çoğu duruma "daha iyisi neden olmasın?" düşüncesiyle yaklaşırım.  
Bugüne kadar geliştirdiğim projelerin birçoğu da tam olarak bu düşünce etrafında şekillendi.

Çocukken oyun oynamayı çok severdim — bir noktada daha iyisini yapma isteğiyle modlar geliştirmeye başladım.  
Okulumda yer aldığım topluluklarda ve spor takımımda fark ettiğim eksikler için araçlar geliştirdim.  
Bazen küçük bir ihtiyaç, zamanla sürdürülebilir bir projeye dönüştü.

Mükemmeliyetçi yapım zaman zaman detaylarda kaybolmama neden olsa da, ortaya çıkan işin kalitesine olumlu katkı sağladığına inanıyorum.

Benim için kodun çalışması tek başına yeterli değil. Yapının anlamlı, sürdürülebilir ve kullanılabilir olması çok daha önemli.  
Özellikle **kullanıcı deneyimi** ve **sistem verimliliği** konularında oldukça hassasım.

---

## 🛠 Projeler & Yetenekler

- Geliştirdiğim **Minecraft modları**, dünya çapında **300.000'den fazla kullanıcıya** ulaştı.  
- Üniversitemin Amerikan futbolu takımı için; **oyuncu ve maç istatistik takibi**, **antrenman programı hazırlama**, **roster (kadro) oluşturma** gibi birçok aracı kapsayan sistemler geliştirdim.

### 💻 Kullandığım Teknolojiler

Sıkça kullandığım dilleri ve teknolojileri, kullanım yoğunluğuma göre şöyle sıralayabilirim:  
`Java`, `Python`, `C#`, `Next.js`, `MATLAB`, `React`, `Git`, `Markdown`, `SQL`

Bunların dışında, ihtiyaç duyulan projelere göre farklı araçlar ve teknolojilerle de zaman zaman çalışıyorum.

### 🎯 Odak Noktalarım

- Modüler sistemler ve veri odaklı yapılar  
- Temiz, sürdürülebilir kod tasarımı  
- Optimizasyon ve etkileşimli araçlar  
- Simülasyon, yapay zekâ ve oyun mekaniği üzerine denemeler

---

## 🌐 ketket.dev ne için var?

Bu siteyi ilk başta, kullanıcıların taleplerine göre geliştirdiğim oyun modlarına özel bir **wiki** olarak tasarlamıştım.  
Zamanla bunun sadece bir içerik arşivinden ibaret olmaması gerektiğini fark ettim.

Şimdi ise ketket.dev, projelerimi paylaşabildiğim, gelişim sürecimi belgeleyebildiğim ve proje üretirken edindiğim **tecrübeleri** anlatabildiğim **kişisel bir platform** haline geldi.

Projelerimin çoğunu şu adreslerden inceleyebilirsin:  
[Modrinth](https://modrinth.com/user/efeketket) • [GitHub](https://github.com/efeketket) • [PlanetMinecraft](https://www.planetminecraft.com/member/efeketket/) • [CurseForge](https://www.curseforge.com/members/efeketket__/projects) 